# dotDAGENE
Komité

Bli med og skap noe helt nytt! Neste semester lanserer vi dotDAGENE for Online, og vi søker deg som vil være med på å bygge dette prosjektet fra bunnen av! dotDAGENE skal bli en plattform som kobler studenter med bedrifter og karrieremuligheter. For å få dette til, trenger vi engasjerte og kreative hoder som brenner for å gjøre en forskjell.

Viktig å vite: dotDAGENE-komiteen er ikke en komité eller nodekomité under Online, men en komité under organisasjonen Ekskom, noe som betyr at du kan være med så lenge du ønsker og har kapasitet til å bidra. Vi ser etter studenter fra alle klassetrinn, så uansett om du går i første klasse eller nærmer deg slutten av studiene, er du velkommen til å søke!

Foreløpig ser vi for oss følgende roller:

Arrangementansvarlige: Har ansvar for logistikken rundt selve arrangementet, inkludert booking av lokaler, tidsplan og teknisk utstyr.

PR- og kommunikasjonsansvarlige: Sørger for promotering av arrangementet, utvikler markedsføringsmateriale og jobber med å nå ut til studenter og bedrifter.

Bedriftskoordinatorer: Jobber med å kontakte og følge opp bedrifter som ønsker å delta, og sørger for god kommunikasjon og samarbeid med dem.

Økonomiansvarlig: Holder oversikt over budsjettet, søker om midler og sørger for at komiteen holder seg innenfor økonomiske rammer.

Vi ser etter deg som:

Er strukturert og liker å organisere.

Har lyst til å ta ansvar og jobbe i team.

Vil være med på å forme et prosjekt med stort potensial.

Dette er en unik sjanse til å få verdifull erfaring og gjøre noe som kan ha stor betydning for både deg og dine medstudenter.

Bli med og skap noe nytt!

Kontakt:

kontakt@dotdagene.no


